---
layout: post
title: Camminando per la Città
date: 2025-08-12
lang: it
ref: updates1
comments: true
---

Continua la vita a Cambridge. A livello del mio progetto, sembra che io abbia concluso l’estrazione di dati dalla mia revisione sistematica (non dico troppo su di essa, per il rischio di proporre un'idea ad altri) ed ora, con la mia supervisor, dobbiamo pensare a come gestire al meglio le informazioni. Nel frattempo, siamo in mezzo ai preparativi per l’ECBB 2026, ovvero il Congresso Europeo sulla Biologia del Comportamento che si terrà proprio all’Anglia Ruskin University (potete seguire aggiornamenti su diversi social tra cui  https://x.com/ECBB2026 ). 

![ecbblogo](/assets/images/posts/updates1/ecbb.png)

Facendo parte del gruppo centrale organizzativo, ho alcune mansioni importanti da svolgere. Cosa non si fa per la scienza e la divulgazione!
Sto iniziando a personalizzare la mia scrivania, accumulando tazze per vari usi e consumi (leggi una per l’acqua, una per il caffè e una per il tè) e piano piano sto conoscendo i colleghi. Molte persone sono in ferie e non siamo in periodo di lezioni, quindi c’è poco via vai tra i vari dipartimenti.
Siamo ancora in fase organizzativa per il viaggio che mi porterà a raccogliere dati sui coccodrilli, ma posso già dirvi che la generazione 2025 sta nascendo – mi hanno inviato un video e mi sono emozionata non poco. La revisione sistematica sopra citata mi servirà anche per capire come strutturare al meglio i miei test cognitivi sui nostri animali. Intanto attendo i documenti che mi serviranno per richiedere il visto messicano.
Non vedo l’ora di potervi raccontare di più!
Per il resto, ho avuto la possibilità di girare per Cambridge, ho visitato il Giardino Botanico – a pagamento - che è davvero davvero bello. 

![garden1](/assets/images/posts/updates1/garden1.jpeg)

![garden3](/assets/images/posts/updates1/garden3.jpeg)


Ben gestito, molti turisti ma anche molti concittadini che usano il posto come ritrovo e per fare picnic. Una sezione che mi è davvero piaciuta è dedicata alla sistematica, aggiornata costantemente per rispettare i più recenti cambiamenti tassonomici nelle piante.

![garden2](/assets/images/posts/updates1/garden2.jpeg)

Ed ho anche trovato un amico…

![croc](/assets/images/posts/updates1/croc.jpeg)


Dopo la visita al Giardino Botanico, nello stesso giorno mi sono recata in centro con la scusa di dover comprare un paio di ciabatte per casa ed ho piacevolmente scoperto che i musei universitari sono gratuiti… Il caso ha voluto che io fossi vicino a quello di Zoologia. Ci sono andata? Ovviamente! 

![museum2](/assets/images/posts/updates1/museum2.jpeg)

Devo dire che è molto ben organizzato nelle sue parti. La parte evolutiva che descrive la nascita e lo sviluppo dei vari gruppi di animali è molto ben fatta, così come la sezione dedicata ai grandi vertebrati. Nonostante lo spazio dell’edificio non sia eccessivamente grande, le collezioni sono state strutturate in modo da ampliare la percezione dell’ambiente. 

![museum1](/assets/images/posts/updates1/museum1.jpeg)

Ho già comprato dei gadget? Sì. Ci tornerò? Sicuramente, più volte.
Tra i vari giri, sono riuscita anche a fare una scappata a Londra, con amici abbiamo prenotato per vedere Il Fantasma dell’Opera, 

![phantom](/assets/images/posts/updates1/phantom.jpeg)

ma ne abbiamo approfittato anche per farci una lunga passeggiata (e, per quanto mi riguarda, comprare anche del tè).

Alla prossima!
