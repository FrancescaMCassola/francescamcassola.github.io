---
layout: post
title: Iniziamo!
date: 2025-06-10
lang: it
ref: letsbegin
comments: true
---

Benvenuti in quello che si propone essere la mia pagina personale e professionale ufficiale. Nella data in cui scrivo sono ancora alle prime armi con la gestione delle pagine di GitHub, quindi chiedo scusa in anticipo per eventuali bugs o imperfezioni. Scrivere il primo post per qualcosa è, per me, sempre un po’ imbarazzante, ma con qualcosa dovevo pur iniziare.

Se siete capitati in questo sito significa che 
a) vi ho inviato il link perché amici, conoscenti e parenti per darmi pareri; oppure 
b) siete davvero interessati a capire chi io sia o cosa combino. Probabilmente avrete già fatto un giro tra le pagine di CV e Progetti, quindi sarò abbastanza sintetica in quell’ambito.

Intanto, molto piacere: sono Francesca, naturalista che si sta facendo strada nell’ambito del comportamento animale. Ho iniziato da poco una borsa di studio per il post-dottorato Marie Skłodowska-Curie presso l’Anglia Ruskin University che mi terrà occupata per due anni e dove mi dedicherò allo studio dell’evoluzione della cognizione in *Crocodylus moreletii*. Il lavoro di ricerca si dividerà tra Cambridge (UK) e Campeche (Messico), e sarà mio dovere raccontarvi cosa staremo combinando sia qui sia sulla futura pagina web del progetto.
Sono anche divulgatrice scientifica, pertanto troverete in questa parte del blog anche post legati al mio canale chiamato Drops of Science – News from Natural Sciences, oltre che ad eventuali altri eventi a cui parteciperò.

Riguardo alla mia sfera personale, cosa vi posso dire... è molto probabile che mi troviate con le cuffie alle orecchie o che stia canticchiando, causa la mia passione sfrenata per la musica. Mi piace molto leggere, sia libri che fumetti, e divoro telefilm. Quando non sto facendo quello o non sto lavorando, mi dedico a giocare coi miei cani.
Se volete contattarmi, non esitate a commentare o a scrivermi qui o nelle mie altre pagine social, in qualsiasi delle lingue che mi trovate parlare.

A Presto!
